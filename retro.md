Retrospektiivitekniikat ovat suoraviivaisia tapoja keskustella iteraation aikana tulleista ajatuksista. 
”Start, Stop, Continue, More of, Less of Wheel”-tekniikka on nopea ryhmän koosta riippuen 10-25 
minuutin retrospekti, kun taas ”Glad, Sad, Mad”-tekniikka kestää pienemmälläkin ryhmällä 60 minuuttia.

”Start, Stop, Continue, More of, Less of Wheel”-tekniikassa piirretään ympyrä, joka jaetaan 
tekniikan nimen mukaisesti viiteen osaan: Start, Stop, Continue, More of ja Less of. Jokaiseen 
ympyrän osaan kerätään siihen liittyviä ajatuksia ja niistä keskustellaan avoimesti, ja mahdolliset 
kommentit kirjotetaan myös ylös.

 ”Glad, Sad, Mad”-tekniikassa ryhmäläiset kirjoittavat lapuille lyhyitä sprintin aikana tulleita 
 positiivisia, negatiivisia ja ärsyttäviä ajatuksia sprintistä tai tiimistä. Lappujen tekstit voivat 
 siis olla positiivisia tai negatiivisia kommentteja sekä myös huomioita sprintin aikana tulleista 
 muutoksista. Laput kootaan yhteen ja järjestetään eri kategorioihin, ”Glad”-kohtaan positiiviset 
 huomiot, ”Sad”-kohtaan negatiiviset kommentit ja ”Mad”-kohtaan esimerkiksi sprintin aikana ilmaantuneita 
 tiimistä johtumattomia ongelmia. Samaa aihetta koskevat laput asetetaan päällekkäin. Seuraavaksi 
 tiimiläiset saavat äänestää tiettyä määrää kortteja, esimerkiksi 5 eri korttia, joista he haluavat 
 keskustella enemmän. Eniten ääniä saaneet kortit käydään ensimmäisenä läpi. Keskustelussa tiimiläiset 
 voivat joko ilmaista olevansa samaa tai erimieltä kortin aiheesta, mutta keskustelun kohteena on 
 tarkoitus pitää asiat, joita voidaan seuraavan sprintin aikana tehdä. Tekniikan aikaraja on tunti, 
 joten keskustelu loppuu, kun joko tunti on kulunut tai kaikki kortit on käyty läpi. 